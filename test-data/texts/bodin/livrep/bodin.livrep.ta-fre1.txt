1. LIVRE Premier
2. CHAPITRE I Quelle est la fin principale de la Republique bien ordonnee REPVBLIQVE est vn droit gouuernement de plusieurs mesnages, & de ce qui leur est commun, auec puissance souueraine.
3. REPVBLIQVE est vn droit gouuernement de plusieurs mesnages, & de ce qui leur est commun, auec puissance souueraine.
4. Nous mettons ceste definitiō en premier lieu, par ce qu'il faut chercher en toutes choses la fin principale:& puis apres les moyens d'y paruenir.
5. Or la definition n'est autre chose que la fin du suget qui se presente: & si elle n'est bien fondee, tout ce qui sera basti sur icelle se ruinera biē tost apres.
6. Et iaçoit que celuy qui a trouué la fin de ce qui est mis en auant, ne trouue pas tousiours les moyens d'y paruenir, non plus que le mauuais archer, qui voit le blanc & n'y vise pas: neantmoins auec l'adresse & la peine qu'il emploira, il y pourra fraper, ou approcher: & ne sera pas moins estimé, s'il ne touche au but,pourueu qu'il face tout ce qu'il doit pour y attaindre.
7. Mais qui ne sçait la fin & definition du suget qui luy est: proposé, cestuy-là est hors d'esperance de trouuer iamais les moyens d'y paruenir, non plus que celuy qui donne en l'air sans voir la bute.
8. Deduisons donc par le menu les parties de la definition, que nous auons posee.
9. Nous auons dit en premier lieu, droit gouuernement, pour la difference qu'il y a entre les Republiques, & les troupes des voleurs & pirates, auec lesquels on ne doibt auoir part, ny commerce, ny alliance: comme il a tousiours esté gardé en toute Republique bien ordonnee, quand il a esté question de donner la foy, traitter la paix, denoncer la guerre, accorder ligues offensiues, ou defensiues, bourner les frontieres,& decider les differens entre les princes & seigneurs souuerains, on n'y a iamais compris les voleurs, ny leur suitte: si peut estre cela ne s'est fait par necessité forcee, qui n'est point sugette à la discretion des loix humaines, lesquelles ont tousiours separé les brigans & corsaires, d'auec ceux que nous disons droits ennemis en fait de guerre: qui maintiennent leurs estats & Republiques par voye de iustice, de laquelle les brigans & corsaires cherchent l'euersion & ruine.
10. C'est pourquoy ils ne doiuent iouyr du droit de guerre commun à tous peuples, ny se preualoir des loix que les vainqueurs donnent aux vaincus.
11. Et mesme la loy n'a pas voulu,que celuy qui tomberoit entre leurs mains, perdist vn seul poinct de sa liberté,ou qu'il ne peust faire testament, & tous actes legitimes, que ne pouuoit celuy qui estoit captif des ennemis, comme estant leur esclaue, qui perdoit sa liberté, & la puissance domestique sur les siens.
12. Et si on dit, que la loy veut qu'on rende au voleur le gage, le depost, la chose empruntee, & qu'il soit ressaisi des choses par luy occupees iniustement sur autruy, s'il en est depouillé par violence, il y a double raison: l'vne, que le brigand merite,qu'on ayt egard à luy, quand il vient faire hommage au magistrat, & se rend soubs l'obeissance des loix pour demander, & receuoir iustice: l'autre, que cela ne se fait pas tant en faueur des brigans, qu'en haine de celuy, qui veut retenir le sacré depost, ou qui procede par voye de fait ayant la iustice en main.
13. Et quant au premier, nous en auons assez d'exemples, mais il n'y en a point de plus memorable que d'Auguste l'Empereur, qui fïst publier à son de trompe, qu'il donneroit XXV. mil escus à celuy, qui prendroit Crocotas, chef des voleurs en Espagne: dequoy aduerty Crocotas, se represente luy mesme à l'Empereur, & luy demande XXV. mil escus.
14. Auguste les luy fist payer, & luy donna sa grace: affin qu'on ne pensast point qu'il voulust luy oster la vie, pour le frustrer du loyer promis, & que la foy & seureté publique fust gardee a celuy qui venoit en iustice: combien qu'il pouuoit proceder contre luy & luy faire son proces.
15. Mais qui voudroit vser du droit commun enuers les corsaires & voleurs, comme auec les droits ennemis, il feroit vne perilleuse ouuerture a tous vagabons de se ioindre aux brigans, & asseurer leurs actions & ligues capitales soubs le voile de iustice.
16. Non pas qu'il soit impossible de faire vn bon Prince d'vn voleur, ou d'vn corsaire vn bon Roy: & tel pirate y a, qui merite mieux d'estre appelle Roy, que plusieurs qui ont porté les sceptres & diademes., qui n'ont excuse veritable, ny vray-semblable, des voleries & cruautez, qu'ils faisoient souffrir aux fugets: comme disouit Demetrius le corsaire au Roy Alexandre le Grand, qu'il n'auoit appris autre mestier deson pere, ny hérité pour tout bien que deux fregates: mais quant à luy, qui blasmoit la piratique, il rauageoit neantmoins, & brigandoit auec deux puissantes armees, par mer, & par terre, encore qu'il eust de son pere vn grand & florissant royaume.
17. Mais qui voudroit vser du droit commun enuers les corsaires & voleurs, comme auec les droits ennemis, il feroit vne perilleuse ouuerture a tous vagabons de se ioindre aux brigans, & asseurer leurs actions & ligues capitales soubs le voile de iustice.
18. Non pas qu'il soit impossible de faire vn bon Prince d'vn voleur, ou d'vn corsaire vn bon Roy: & tel pirate y a, qui merite mieux d'estre appelle Roy, que plusieurs qui ont porté les sceptres & diademes., qui n'ont excuse veritable, ny vray-semblable, des voleries & cruautez, qu'ils faisoient souffrir aux fugets: comme disouit Demetrius le corsaire au Roy Alexandre le Grand, qu'il n'auoit appris autre mestier deson pere, ny hérité pour tout bien que deux fregates: mais quant à luy, qui blasmoit la piratique, il rauageoit neantmoins, & brigandoit auec deux puissantes armees, par mer, & par terre, encore qu'il eust de son pere vn grand & florissant royaume.
19. ce qui esmeut Alexandre plustost à vn remords de conscience, qu'a vanger la iuste reproche à luy faite par vn escumeur, qu'il fist alors capitaine en chef d'vne legion: comme de nostre aage Sultan Sulyman appella à son conseil les deux plus nobles corsaires de memoire d'homme, Ariadin Barberousse, & Dragut Reis, faisant l'vn & l'autre Amiral, & Bascha, tant pour netto yer la mer des autres pirates,que pour asseurer son estat, & le cours de la traffique.
20. Ces moyens d'attirer les chefs des pirates au port de vertu, est, & fera tousiours loüable, non seulement affin de ne reduire point telles gens au desespoir d'enuahir l'estat des Princes, ains aussi pour ruiner les autres comme ennemis du genre humain: & quoy qu'ils semblent viure en amitié & societé partageans egalement le butin, comme on disoit de Bargule & de Viriat,neantmoins cela ne doit estre appelle societé, ny amitié, ny partage en termes de droit: ains coniurations, voleries, & pillages: car le principal poinct,auquel gist la vraye marque d'amitié, leur defaut, c'est à sçauoir, le droit gouuernement selon les loix de nature.
21. C'est pourquoy les anciens appelloient Republique,vne societé d'hommes assemblez, pour bien & heureusement viure: laquelle definition toutesfois a plus qu'il ne faut d'vne part, & moins d'vne autre:car les trois poincts principaux y manquent, c'est à sçauoir, la famille, la souueraineté, & ce qui eft commun en vne Republique: ioint aussi que ce mot, heureusement, ainsi qu'ils entendoient, n'est point necessaire: autrement la vertu n'auroit aucun pris, si le vent ne soufloit tousiours en poupe: ce que iamais homme de bien n'accordera: car la republique peut estre bien gouuernee,& sera neantmoins affligee de pauureté, delaissee des amis, assiegee des ennemi & comblee de plusieurs calamitez: auquel estat Ciceron mesmes confesse auoir veu tomber la Republique de Marseille en Prouence, qu'il dit auoir efté la mieux ordonnee, & la plus accōplie, qui fust onques en tout le monde sans exception: & au contraire, il faudroit, que la Republique fertile en assiette, abondante en richesses, fleurissante en hommes, reueree des amis, redoutee des ennemis, inuincible en armes, puissante en chasteaux,superbe en maisons, triomphante en gloire, fust droittement gouuernee, ores qu'elle fust debordee en mechancetez, & fondue en tous vices.
22. Et neantmoins il est biē certain, que la vertu n'a point d'ennemy plus capital, qu'vn tel succés qu'on dit tresheureux: & qu'il est presque impossible d'accoler ensemble deux choses si contraires.
23. Par ainsi nous ne mettrons pas en ligne de cōpte, pour definir la Repub.
24. Et neantmoins il est biē certain, que la vertu n'a point d'ennemy plus capital, qu'vn tel succés qu'on dit tresheureux: & qu'il est presque impossible d'accoler ensemble deux choses si contraires.
25. Par ainsi nous ne mettrons pas en ligne de cōpte, pour definir la Repub.
26. ce mot, heureusement: ains nous prendrons la mire plus haut pour toucher, ou du moins approcher, au droit gouuernement:toutefois, nous ne voulons pas aussi figurer vne Republique en Idee sans effect, telle que Platon, & Thomas le More chancelier d'Angleterre, ont imaginé, mais nous contenterons de suiure les regles Politiques au plus pres qu'il sera possible: en quoy faisant, on ne peut iustement estre blasmé,encores qu'on n'ayt pas attaint le but où l'on visoit, non plus que le maistre pilote transporté de la tempeste, ou le medecin vaincu de la maladie, ne font pas moins estimez, pourueu que l'vn ayt bien gouuerné son malade, & l'autre son nauire.
27. Or si la vraye felicité d'vne Republique, & d'vn homme seul est tout vn, & que le souuerain bien de la Republique en general,aussi bien que d'vn chacun en particulier, gist es vertus intellectuelles,& contemplatiues, comme les mieux entendus ont resolu: il faut aussi accorder, que ce: peuple là iouist du souuerain bien, quand il a ce but deuant les yeux, de s'exercer en la contemplation des choies naturelles humaines, & diuines, en rapportant la louange du tout au grand prince de nature.
28. Si donc nous confessons, que cela est le but principal de la vie bien heureuse d'vn chacun en particulier, nous concluons aussi que c'est la fin & felicité d'vne Republique.
29. mais d'autant que les hommes d'affaires, & les Princes, ne sont iamais tombez d'accord pour ce regard, chacun mesurant son bien au pied de ses plaisirs & contentemens: & que ceux qui ont eu mesme opinion du souuerain bien d'vn particulier, n'ont pas tousiours accordé que l'homme de bien, & le bon citoyen soit tout vn: ny que la felicité d'vn homme, & de toute la Republique fust pareille: cela fait, qu'on atousiours eu varieté de loix, de coustumes, & desseings, selon les humeurs & passions des Princes & gouuerneurs.
30. Toutefois puisque l'homme sage est Ia mesure de iustice & de verité: & que ceux là qui sont reputez les plus sages, demeurent d'accord,que le souuerain bien d'vn particulier, & de la Republique n'est qu'vn,sans faire difference entre l'homme de bien, & le bon citoyen, nous arresterons là le vray poinct de felicité, & le but principal, auquel se doit rapporter le droit gouuernement d'vne Republique: iaçoit qu'Aristote a doublé d'opinion, & tranché quelquefois le different des parties par la moitié, couplant tantost les richesses, tantost la force & la santé auec l'action de vertu, pour s'accorder à la plus commune opinion des hommes: mais quand il en dispute plus subtilement, il met le comble de felicité en contemplation.
31. Qui semble auoir donné occasion à Marc Varron de dire, que la felicité des hommes est meslee d'action, & de contemplation: & sa raison est à mon aduis, que d'vne chose simple la felicité est simple, & d'vne chose double, composee de parties diuerses, la felicité eft double: comme le bien du corps gist en santé, force, alegresse, & en la beauté des membres bien proportionnez: & la felicité de l'ame inferieure, qui eft la vraye liaison du corps & de l'intellect, gist en l'obeissance que les appetits doiuent à la raison: c'est à dire, en l'action des vertus morales:tout ainsi que le souuerain bien de la partie intellectuelle, gist aux vertus intellectuelles: c'est à sçauoir, en prudence, science, & vraye religion:l'vne touchant les choses humaines, l'autre les choses naturelles: la troisiesme, les choses diuines: la premiere monstre la difference du bien & du mal: la seconde, du vray & du faux: la troisiesme, de la pieté & impieté, & ce qu'il faut choisir & fuir: car de ces trois se compose la vraye sagesse, où est le plus haut poinct de felicité en ce monde.
32. Aussi peut on dire par comparaison du petit au grand, que la Republique doit auoir vn territoire suffisant, & lieu capable pour les habitans, la fertilité d'vn pays assez plantureux, & quantité de bestail pour la nourriture & vestemens des sugets: & pour les maintenir en sante, la douceur du ciel, la temperature de l'air, la bonté des eaux: & pour la defense & retraite du peuple, les matieres propres à bastir maisons & places fortes,si le lieu de soy n'est assez couuert &. defensable.
33. Voila les premieres choses, desquelles on est le plus soigneux en toute Republique, & puis on cherche ses aisances: comme les medecines, les metaux, les teintures: & pour assugetir les ennemis, & allonger ses frontieres par conquestes, on fait prouision d'armes offensiues: & d'autant que les appetits des hommes font le plus souuent insatiables, on veut auoir en affluence, non seulement les choses vtiles & necessaires, ains aussi plaisantes & inutiles.
34. Et tout ainsi qu'on ne pense gueres à l'instruction d'vn enfant qu'il ne soit eleué,nourri, & capable de raison: aussi les Republiques n'ont pas grand soing des vertus morales, ny des belles sciences, & moins encores de la contemplation des choses naturelles & diuines, qu'elles ne soient garnies de cequi leur fait besoin: & se contentent d'vne prudence mediocre, pour asseurer leur estat contre les estrangers, & garder les sugets d'offenser les vns les autres, ou si quelcun est offensé, reparer la faute.
35. Mais l'homme se voyant esleué & enrichi de tout ce qui luy est necessaire & commode,& sa vie asseuree d'vn bon repos, & Tranquillité douce, s'il est bien né, il prend à contre-cueur les vicieux & meschans, & s'approche des gens de bien & vertueux: & quand son esprit est clair net des vices & passions, qui troublent l'ame, il prend garde plus soigneusement à voir la diuersïté des choses humaines, les aages differens, les humeurs contraires,la grandeur des vns, Ia ruine des autres, le changement des Republiques:cherchant tousiours les causes des effects qu'il voit. puis apres, se tournant à la beauté de nature, il prend plaisir à la varieté des animaux, des plantes,des minéraux, considerant la forme, la qualité, la vertu de chacune, les haines & amitiez des vnes enuers les autres, & la suitte des causes enchaisnees, & dependentes l'vne de l'autre: puis laissant la region elementaire, il dresse son vol iusques au ciel, auec les aisles de contemplation, pour voir la splendeur, la beauté, la force des lumieres celestes, le mouuement terribIe, Ia grandeur & hauteur d'icelles, & l'harmonie melodieuse de tout ce monde: alors il eft raui d'vn plaisir admirable, accompagné d'vn desir perpetuel de trouuer la premiere cause, & celuy qui fut autheur d'vn si beau chef-d'œuure: auquel estant paruenu, il arreste là le cours de ses contemplations, voyant qu'il eft infini & incomprehensible en essence, en grandeur, en puissance, en sagesse, en bonté.Par ce moyen de contemplation, les hommes sages & entendus, ont resolu vne tresbelle demonstration, c'est asçauoir, qu'il n'y a qu'vn Dieu eternel & infini: & de là ont quasi tiré vne conclusion de la felicité humaine.
36. Mais l'homme se voyant esleué & enrichi de tout ce qui luy est necessaire & commode,& sa vie asseuree d'vn bon repos, & Tranquillité douce, s'il est bien né, il prend à contre-cueur les vicieux & meschans, & s'approche des gens de bien & vertueux: & quand son esprit est clair net des vices & passions, qui troublent l'ame, il prend garde plus soigneusement à voir la diuersïté des choses humaines, les aages differens, les humeurs contraires,la grandeur des vns, Ia ruine des autres, le changement des Republiques:cherchant tousiours les causes des effects qu'il voit. puis apres, se tournant à la beauté de nature, il prend plaisir à la varieté des animaux, des plantes,des minéraux, considerant la forme, la qualité, la vertu de chacune, les haines & amitiez des vnes enuers les autres, & la suitte des causes enchaisnees, & dependentes l'vne de l'autre: puis laissant la region elementaire, il dresse son vol iusques au ciel, auec les aisles de contemplation, pour voir la splendeur, la beauté, la force des lumieres celestes, le mouuement terribIe, Ia grandeur & hauteur d'icelles, & l'harmonie melodieuse de tout ce monde: alors il eft raui d'vn plaisir admirable, accompagné d'vn desir perpetuel de trouuer la premiere cause, & celuy qui fut autheur d'vn si beau chef-d'œuure: auquel estant paruenu, il arreste là le cours de ses contemplations, voyant qu'il eft infini & incomprehensible en essence, en grandeur, en puissance, en sagesse, en bonté.Par ce moyen de contemplation, les hommes sages & entendus, ont resolu vne tresbelle demonstration, c'est asçauoir, qu'il n'y a qu'vn Dieu eternel & infini: & de là ont quasi tiré vne conclusion de la felicité humaine.
37. Si doncvn tel homme est iugé sage, & bien heureux, aussi sera la Republique tres-heureuse, ayant beaucoup de tels citoyens, encores qu'elle ne soit pas de grande estendue, ny opulente en biens, mesprisant les pompes & delices, des citez superbes plongees en plaisirs, & ne faut pas pourtant conclure, que la felicité de l'homme soit confuse & meslee:car combien que l'homme soit composé d'vn corps mortel, & d'vne ame immortelle, si faut-il confesser, que son bien principal depend de la partie la plus noble: car puisque le corps doibt seruir à l'ame, & l'appetit bestial à la raison diuine, son bien souuerain despend aussi des vertus intellectuelles, qu'Aristote appelle l'action de l'intellect: & iaçoit qu'il eust dit, que le souuerain bien gist en l'action de vertu, si est-ce qu'en fin il a esté contraint de confesser, que l'action se rapporte à la contemplation, comme à sa fin, & qu'en icelle gist le souuerain bien:autrement, dit-il, les hommes feroient plus heureux que Dieu, qui n'est point empesché aux actions muables, iouissant du fruit eternel de contemplation,& d'vn repos treshault.
38. mais ne voulant pas s'arrester ouuertement à l'aduis de son maistre, ny se departir de la maxime qu'il auoit posee, c'est à sçauoir, que le souuerain bien gist en l'action de vertu, quand il a conclu la dispure du souuerain bien, il a coulé doucement ce mot æquiuoque, l'action de l'intellect, pour contemplation, disant que la felicité de l'homme gist en l'action de l'intellect: affin qu'il ne semblast vouloir mettre la fin principale de l'homme, & des Republiques, en deux choses du tout contraires, c'eft a sçauoir, en mouuement & en repos.
39. en action & contemplation. & neantmoins voyant que les hommes & les Republiques font en perpetuel mouuement, empeschez aux actions necessaires, il n'a pas voulu dire simplement, que la felicité gist en contemplation, ce qu'il faut neantmoins aduouër. car quoy'que les actions, par lesquelles la vie de l'homme est'entretenuë, soient fort necessaires, comme boire & manger, si est- ce qu'il n'y eut iamais homme bien appris, qui fondast en cela le souuerain bien.aussi l'action des vertus morales est bien fort louable: par ce qu'il est impossible, que l'ame puisse recueillir le doux fruit de contemplation, qu'elle né soit esclarcie, & purisiee parles vertus morales, ou par la lumiere diuine: de forte, que les vertus morales se rapportent aux intellectuelles.
40. or la felicité n'est pas accomplie, qui se rapporte, & cherche quelque chose de meilleur, comme sa fin principale, & ce qui est moins noble, au plus noble, comme le corps à l'ame, celle cy à l'intellect, l'appetit à la raison,& viure pour bien viure.
41. Par ainsi Marc Varron, qui a mis la felicité en action, & en contemplation, eust mieux dit, à mon aduis, que la vie de l'homme a besoin d'action, & de contemplation: mais que le souuerain bien gist en contemplation , que les Academiques ont appellé la mort plaisante, & les Hebrieux la mortprecieuse,d'autant qu'elle rauist l'ame hors de la fange corporelle, pour la deifier.
42. Et neantmoins il est bien certain, que la Republique ne peut estre bien ordonnee,si on laisse du tout, ou pour long temps les actions ordinaires, la voye de iustice, la garde & defense des sugets, les viures, & prouisions necessaires à l'entretenement d'iceux, non plus que l'homme ne peut viure longue- Mais tout ainsi qu'en ce monde, qui est la vraye image de la Republique bien ordonnee, & de l'homme bien reiglé, on voie la lune comme l'ame s'approcher du Soleil, laissant aucunement la region elementaire,qui ressent vn merueilleux changement, pour le declin de ceste Iumiere, & tost apres l'accouplement du Soleil se remplir d'vne vertu celeste, qu'elle rend à toutes choses: aussi l'ame de ce petit monde estant par fois rauie en contemplation, & aucunement vnie à ce grand Soleil intellectuel, elle s'enflamme d'vne clarté diuine, & force émerueillable, & d'vne vigueur celeste fortifiant le corps, & les forces naturelles. mais si l'ame s'addonne par trop au corps, & s'enyure des plaisirs sensuels, fans rechercher le soleil diuin, il luy en prend tout ainsi qu'à la lune, quand elle s'enuelope du tout en l'ombre de la terre, qui luy oste sa lumiere, & sa force, & produit par ce desaut plusieurs monstres. & neantmoins si elle demeuroit tousiours vnie au Soleil, il est bien certain que le monde elementaire periroit.
43. Et neantmoins il est bien certain, que la Republique ne peut estre bien ordonnee,si on laisse du tout, ou pour long temps les actions ordinaires, la voye de iustice, la garde & defense des sugets, les viures, & prouisions necessaires à l'entretenement d'iceux, non plus que l'homme ne peut viure longue- Mais tout ainsi qu'en ce monde, qui est la vraye image de la Republique bien ordonnee, & de l'homme bien reiglé, on voie la lune comme l'ame s'approcher du Soleil, laissant aucunement la region elementaire,qui ressent vn merueilleux changement, pour le declin de ceste Iumiere, & tost apres l'accouplement du Soleil se remplir d'vne vertu celeste, qu'elle rend à toutes choses: aussi l'ame de ce petit monde estant par fois rauie en contemplation, & aucunement vnie à ce grand Soleil intellectuel, elle s'enflamme d'vne clarté diuine, & force émerueillable, & d'vne vigueur celeste fortifiant le corps, & les forces naturelles. mais si l'ame s'addonne par trop au corps, & s'enyure des plaisirs sensuels, fans rechercher le soleil diuin, il luy en prend tout ainsi qu'à la lune, quand elle s'enuelope du tout en l'ombre de la terre, qui luy oste sa lumiere, & sa force, & produit par ce desaut plusieurs monstres. & neantmoins si elle demeuroit tousiours vnie au Soleil, il est bien certain que le monde elementaire periroit.
44. Nous ferons mesme iugement de là Republique bien ordonnee, la fin principale de laquelle gist aux vertus contemplatiues, iacoit que les actions politiques soient preallables, & les moins illustres soient les premieres: comme faire prouisions necessaires, pour entretenir & defendre la vie des sugets: & neantmoins telles actions se rapportent aux morales, & celles cy aux intellectuelles, la fin desquelles est la contemplation du plus beau suget qui soit, & qu'on puisse imaginer.
45. Aussi voyons nous, que Dieu a laisse six iours pour toutes actions, estant la vie de l'homme sugette pour la plus-part à icelles: mais il a ordonné, que le septiesme, qu'il au oit beni sus tous les autres, seroit chomé, comme le saint iour du repos, affin de l'employer en la contemplation de ses œuures de sa loy, & de ses louanges.
46. Voila quant à la fin principale des Republiques bien ordonnees, qui sont d'autant plus heureuses, que plus pres elles approchent de ce but: car tout ainsi qu'il y a plusieurs degrez de felicité és hommes, aussi ont les Republiques leurs degrez de felicité, les vnes plus, les autres moins, selon le but que chacune se propose pour imiter: comme l'on disoit des Lacedemoniens, qu'ils estoient courageux, & magnanimes, & au reste de leurs actions, iniustes: par ce que leur institution, leurs loix, & coustumes n'auoient autre but deuant les yeux, que rendre les hommes courageux,& inuincibles aux labeurs & douleurs, meprisans les plaisirs & delices.
47. mais la Republique de Romains a fleuri en iustice, & surpasse celle de Lacedemonne, par ce que les Romains n'auoient pas feulement la magnanimité, ains aussi la vraye iustice leur estoit comme vn suget, auquelils adressoient toutes leurs actions.
48. Il faut donc s'efforcer de trouuer les moyens de paruenir ou approcher de la felicité, que nous auons dit, & à la definition de la Republique, que nous auons posee.